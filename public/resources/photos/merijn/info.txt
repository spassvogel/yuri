Merijn Hoogenstrijd

Lieve ouders en familie van Juriaan.

Graag deel ik met jullie het foto en videomateriaal wat ik van Juriaan in mijn collectie heb.
Ik zal mezelf misschien eerst even voorstellen, mijn naam is Merijn en ik kom uit Haarlem. 
Ik heb Juriaan leren kennen via Ralph en Irfaan (die ik had ontmoet vlak voordat zij in het huis van Ralph zijn ouders in Nootdorp gingen wonen in 2005).
Juriaan zat volgens mij op dat moment in Zuid Amerika en kwam ik pas na een tijdje in het huis in Nootdorp tegen op een feestje.
Mij viel bij hem onmiddelijk op hoe rustgevend, kalm en prettig zijn aanwezigheid was.

1. 
Foto van mij en Juriaan in 2012 in de Jopenkerk in Haarlem.

2. (foto: nutshell festival 2006 + video)
Als Haarlemmer kwam ik Juriaan vooral tegen wanneer ik in Nootdorp langskwam (voornamelijk voor feestjes).
Op deze feestjes werd ook ruim geexperimenteerd met psychedelische drugs. Juriaan gebruikte echter niet. Van wat ik had begrepen had Jur in de Amazone een nogal heftige Ayahuasca ervaring gehad
en sindsdien zweefde Jur vrolijk tussen hemel en aarde. Hij was vaak de tripsitter, iemand die met je kon levellen als je het even kwijt was allemaal maar ook iemand die voor de groep zorgde en een vaste baken was van zorgzaamheid. 
Ikan me nog goed herinneren tijdens een van de eerste keren dat ik hem op een feestje in Nootdorp tegenkwam dat hij me laat op de avond een lekkere warme kop thee toeschoof en een gesprek met me begon.
Het eerste fotomateriaal wat ik dan ook heb is uit 2006 toen ik heb helpen meeorganiseren samen met Ralph, Irfaan, Yorrit en Juriaan met een klein 'festival' in de tuin van het huis in Nootdorp voor onze vrienden. We noemde het het Nutshell Festival. 
Van deze bijeenkomst heb ik destijds (ik ben zelf net als Juriaan ook een documentaire maker) een video gemaakt welke ik hier ook bij heb ingevoegd (Nutshell Aftermovie). 

3. & 4. (foto: Rebecca en Juriaan, Bij Filiz 1, Bij Filiz 2).
Vlak na deze zomer in 2006 starte Juriaan zijn bedrijf D&A Solutions en op het start feest van zijn bedrijf leerde ik mijn ex vriendin (Rebecca) kennen waar ik daarna 6 jaar mee ben samengeweest.
Ook zij kon het erg fijn met Juriaan vinden. Ik heb de vrijheid genomen ook 3 foto's uit haar collectie toen zij met Juriaan bij Filiz Topuz (gezamelijk vriendin en ex van Ralph) op de boerderij was.

5.
We kwamen graag naar Den Haag voor de Mindfuck Monday avonden die Juriaan organiseerde (foto: Mindfuck Monday 1, Mindfuck Monday 2), 

6. (foto: Onmiversum 1, Omnoversum 2)
om een winter-middag naar het Omniversum te gaan 

En natuurlijk voor de premiere van zijn multimedia werk Pure Nature (helaas geen foto's kunnen vinden).
Enkele keren heb ik ook bij Juriaan gelogeerd toen hij nog in het Strijkijzer woonde.
En in een voor mij erg bijzonder dankbaar moment heeft hij mij en mijn ex s'avonds vanuit Den Haag naar Haarlem thuis gereden toen ik niet meer in staat was met de trein te gaan. 
Iets wat ik aan weinig mensen had durven vragen en van weinig mensen had verwacht die vriendendienst te ontvangen. Ik ken niet veel mensen die zo vrijgevend waren als Jur.

7. (foto: Jopen Rebecca& Jur)
De laatste keer dat ik hij eventjes in Haarlem langskwam bij mij en mijn ex was in januari 2012 voor een biertje met ons bij de Jopen Brouwerij in Haarlem 
Nadat mijn relatie met die ex-vriendin uitging is het contact met Juriaan voor mij ietwat verwaterd. 
Ik zelf ging door een slechte periode (moeder kwijtgeraakt aan kanker) en mijn ex was blijkbaar ook een bindende factor tussen ons.


Alhoewel wij elkaar in de jaren daarna zelden meer zagen hadden we nog wel af en toe een facebook chat
over zijn reizen, over zijn film project Continouation of Dream, over zelfstandige woongemeenschappen, over zijn plannen voor een Yurt.
Begin dit jaar kwam ik Juriaan weer tegen in Den Haag en liet hij enthausiast zijn nieuwe rode brandweer bus zien.
Het voelde ondanks de tijd die we elkaar niet hadden gezien meteen weer zo vertrouwd om bij hem te zijn en de ruimte met hem te delen. 
Zijn oprechte interesse in hoe het met mij ging, zijn enorme rust en vredige energie staan me nog duidelijk bij. 

9. (foto: Irfaan, Merijn, Stefano en Juriaan @ Psy Fi 2016)
De laatste keer dat ik met Juriaan nieuwe ervaringen heb gecreeerd was op het Psy Fi festival afgelopen zomer waar hij de Cinema tent verzorgde.
Zijn rode bus was het centrale punt van ons kamp maar ook Juriaan was als organisator en door zijn rustgevende, gecenterde en bijna verlichte zelf iemand die andere automatisch samentrok. 
De foto die u ziet was gemaakt de ochtend nadat wij  met zijn vieren op een heuvel (in de vorm van een kikker, vandaar enkele verwijzingen op zijn facebook naar frog-spirit en de kikker) Changaa (DMT) hadden gerookt.
Alle vier hebben wij daarmee een sterke mystieke ervaring gehad wat voor ons alle vier denk ik een hele bijzondere ervaring is geweest. 

Mijn herinneringen aan hem, en de vele mooie en bijzondere momenten die ik met hem heb gedeeld zullen voor altijd dicht bij mijn hart staan.


