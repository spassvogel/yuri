Beste familie en vrienden van Juriaan,


Ik heb Juriaan leren kennen via Joost, toen ze samen met Peter en Sjaak een hecht groepje vormden in het Strijkijzer. Later zag ik hem een paar keer met Irfaan. Het afgelopen jaar kwam ik hem wel eens tegen bij het dinerkaf√© bij Vila-K of de Gekke Geit.

In de jaar of zes dat ik Juriaan ken heb ik hem nooit boos of zelfs maar chagrijnig gezien. Hij was altijd opgeruimd, vrolijk en rustig. Samen met zijn reislust, de manier waarop hij contact maakte met iedereen, en hoe hij actief probeerde iets goed te doen voor de wereld maakt hem een inspirerend persoon. Hij kon soms lang en wat vaag kletsen zodat ik het niet meer helemaal kon volgen, maar wat een enorm gemis is dit. Voor zijn familie, voor iedereen die hem kende, voor de wereld.

Het is ontzettend wrang dat hij in de verste uithoeken van de wereld is geweest, maar ten val komt vlak nadat hij vershuisd is naar Las Palmas. Ergens biedt het ook een klein beetje troost dat hij op een mooie plek was. Dat hij de keus van de verhuizing gemaakt had. Dat hij zijn hart volgde en niet bleef hangen in'had ik maar..', is een inspiratie voor ons allen.


Deze foto is half oktober 2010 gemaakt in de Oude Molstraat in Den Haag. Joost organiseerde een stoepkrijtactie ter promotie van het Langweiligkeit festival.

Staand, v.l.n.r.: Rosemarie Tabor, Conan Arnold, Mila Samson, Juriaan, Joost Bult

Gehurkt: Naina/Marleen Fernandes en Ben


Ik wens alle nabestaanden heel veel sterkte met dit verlies. My heart goes out to you


Rosemarie Tabor
